163

adiecit Quirinalem, Viminalem, Esquilinum, templum Dianae
cum Latinis in Aventino fecit. interfectus est a L. Tarquinio,
Prisci filio, consilio filiae suae Tulliae, cum regnasset annis
quadraginta quattuor.

Post hunc L. Tarquinius Superbus neque patrum neque
populi iussu regnum invasit. is armatos circa se in custodiam
sui habuit. bellum cum Vulscis gessit et ex spoliis eorum
templum in Capitolio Iovi fecit. Gabios dolo in potestatem
suam redegit. huius filiis Delphos profectis et consulentibus,
quis eorum Romae regnaturus esset, dictum est eum regnatu-
rum, qui primum matrem osculatus esset. quod responsum cum
ipsi aliter interpretarentur, Iunius Brutus, qui cum eis pro-
fectus erat, prolapsum se simulavit et terram osculatus est3
idque factum eius eventus conprobavit. nam cum inpotenter
se gerendo Tarquinius Superbus omnes in odium sui adduxisset,
ad ultimum propter expugnatam nocturna vi a Sexto filio eius
Lucretiae pudicitiam, quae ad se vocato patre Tricipitino et
viro Collatino obtestata, ne inulta mors eius esset, cultro se
interfecit, Bruti opera maxime expulsus est, cum regnasset
annos viginti quinque. tum eonsules creati sunt L. Iunius
Brutus L. Tarquinius Conlatinus

11*

